# Veri Bilimine Giriş

# Veri Bilimi Nedir?

Veri Bilimi, verileri toplayıp analiz ederek anlam çıkarmayı amaçlayan bir alandır.  
Amacı basittir: geçmişte olanlardan öğrenip geleceğe dair tahminler yapmak.  
İnsanların kararlarını bu tahminlere göre daha iyi hale getirmek.  

Veri, dijital dünyanın hammaddesidir. Sayılar, kelimeler, hareketler, seçimler... Hepsi birer iz bırakır. Bu izleri anlamlandırmak, içlerinden bilgi çıkarmak, geleceği tahmin etmek artık bir meslek: Veri Bilimi.

Veri Bilimi tek bir şey değildir. İstatistik, matematik, bilgisayar bilimi ve sektör bilgisi ile buluşur.  
Bu alanlar bir araya geldiğinde verilerdeki örüntüleri görebiliriz.  
Bu örüntüler bize gelecekte neler olabileceğini söyleyebilir.

## Veri Biliminin Temeli

Veri Bilimi birçok alanın kesişiminde doğar:

- **İstatistik:** Ne kadar doğru yorumlarsan, o kadar yaklaşsın gerçeğe.
    
- **Matematik:** Sayıların diliyle düşünmek.
    
- **Bilgisayar Bilimi:** Bilgiyi işlemenin ve saklamanın yolu.
    
- **Alan Bilgisi:** Veriyi bağlama oturtmak. Hangi sektördeysen, o alanı anlamadan veri de seni anlamaz.

Veri Bilimi; veriyi toplamak, düzenlemek, incelemek ve bundan anlamlı sonuçlar çıkarmak demektir. Ama sadece bu da değil. Aynı zamanda karar vermek, sorun çözmek ve sistem kurmak demektir.

---
# Veri Bilimi Neyi Hedefler?
Amaç, verilerdeki gizli desenleri bulmak.
Eğilimleri görmek.
Öngörüler yapmak.
Ve en önemlisi: Daha iyi kararlar almak.

---

## Temel Kavramlar

### Big Data (Büyük Veri)  
Milyonlarca farklı yerden gelen, çok büyük miktardaki verilerdir.  
Bu veriler yapılandırılmış olabilir (tablolar), yapılandırılmamış da olabilir (metinler, resimler).

### Sınıflandırma (Classification)  
Verileri belirli kurallara göre gruplamaktır.  
Örneğin: spam ya da spam değil olarak sınıflandırma.

### Analiz Etme (Analyze)  
Verilerin içinde saklı olan ilişkileri ve eğilimleri bulmaktır.  
Sayılar arasında ne olduğu değil, ne anlama geldiği önemlidir.

### İstatistik (Statistics)  
Sayısal verilerin yorumlanmasını sağlar.  
Gerçekleri sayılarla ortaya koymak için kullanılır.

### Sorunu Çözmek (Solving)  
Verileri kullanarak gerçek hayatta karşılaşılan sorunlara çözüm bulmaktır.  
Kötü müşteri deneyimi mi? Stok fazlası mı? Bunlar çözülür.

### Karar Almak (Decision)  
Analizler sonucunda çıkan bilgilerle akıllıca seçimler yapmaktır.  
Veri olmadan tahmin, veri varsa bilgiyle karar alınır.

### Bilgi (Knowledge)  
Tüm bu işlemler sonucunda elde edilen yeni bilgidir.  
Bu bilgi ileriye dönük stratejilerin temelidir.

---

## Veri Bilimi Süreci

Veri Bilimi bir süreçtir. Her adım bir sonrakini besler. Bu süreci "data pipeline" olarak adlandırırız.

### 1. Veri Toplama  
Veri her zaman hazır değildir.  
Bazı veriler dışarıdan alınır. Bazıları kendimiz oluştururuz.  
Kaynaklar farklıdır: sensörler, sosyal medya, satış sistemleri gibi.

### 2. Veri Hazırlama  
Veri genellikle eksik veya bozuk gelir.  
Eksik değerler tamamlanır. Yanlış veriler düzeltilir.  
Veri, analize hazır hale getirilir.

### 3. Veri Analizi  
Şimdi sıra geldi veriyi tanımaya.  
Hangi değişkenler var? Aralarında ilişki var mı?  
Veri incelenir, keşfedilir.

### 4. Veri Görselleştirme  
Sayılar bazen zordur. İnsanlar görsellerle daha kolay anlar.  
Grafikler, tablolar, haritalar yardımıyla veri anlaşılır hale gelir.

### 5. Model Oluşturma  
Algoritmalar devreye girer.  
Değişkenler arasındaki ilişkiler öğrenilir.  
Yeni verilerle tahmin yapabilen modeller oluşturulur.  
Bu modeller makine öğrenmesi (ML), derin öğrenme (DL) ve yapay zeka (AI) ile çalışır.

### 6. İzleme ve Bakım  
Model kurulduktan sonra iş bitmez.  
Zamanla veri değişebilir. Model güncellenmeli, izlenmeli, bakım yapılmalıdır.

---

## Veri Biliminin Değeri

X Şirketi:  
Veriler kaydedilir ama analiz edilmez.  
Genel kampanyalar yapılır. Hepsi aynı mesajı alır.  
Stok yönetimi yoktur. Tahmin yoktur.

Y Şirketi:  
Aynı verileri kaydeder. Ama onları analiz eder.  
Kişiselleştirilmiş kampanyalar yapar.  
Her müşteri kendi profiline göre mesaj alır.  
Ciro analizi, stok takibi, tahmin sistemi vardır.

Fark budur.  
Veri toplamak yetmez.  
Onu anlamak gerekir.

---

## Neden Önemli?

### Sosyal medya reklamları tesadüf mü?

Hayır.  
Reklamların size gösterilmesinin sebebi verinizdir.  
Algoritmalarda sizin geçmiş davranışlarınız analiz edilir.  
Size uygun içerikler önerilir.

### Veri, yeni dünyanın petrolüdür.

Ham veri değersizdir.  
İşlenmeden hiçbir şey ifade etmez.  
Ancak doğru analizlerle altın değerine ulaşır.

### Yapay zeka veriye bağımlıdır.

İlk yapay zeka fikri 1950’de doğmuştur.  
Ama gelişmesi ancak veri arttıkça mümkün olmuştur.  
Bugün LLM'ler ve Generative AI veri sayesinde hayat bulmuştur.

---

## Uygulama Alanları

### Sağlık  
Veri Bilimi sağlıkta devrim yaptı.  
Erken teşhis artık mümkündür.  
Kanser, kalp hastalıkları gibi ciddi durumlar daha erken fark edilebilir.  
Tedavi planları kişiselleştirilmiştir.  
Hasta davranışları izlenir. Tedavi sonuçları tahmin edilir.

### Perakende  
Müşteri davranışlarını anlamak için veri kullanılır.  
E-ticaret siteleri alışveriş geçmişi ve arama kayıtlarına bakar.  
Size ilginizi çekecek ürün önerir.  
Stok takibi yapılır. Kampanyalar planlanır.  
Müşteri yorumları analiz edilir. Memnuniyet ölçülür.

### Finans  
Risk analizi yapılır. Dolandırıcılık tespiti yapılır.  
Kredi skorları hesaplanır. Yatırım kararları optimize edilir.  
Müşteriler segmentlere ayrılır. Hedeflenmiş kampanyalar yapılır.  
Bilanço yönetimi ve likidite planlaması yapılır.

### Ulaşım  
Otomobil paylaşımı uygulamaları veriye dayanır.  
Sürücü ve yolcu verileri analiz edilir.  
Rota optimizasyonu yapılır.  
Kargo şirketleri rota ve filo yönetiminde veri kullanır.  
Yakıt ve zaman tasarrufu sağlanır.  
Havayolları talep tahmini yapar. Fiyatlamalar dinamik olarak ayarlanır.

### Spor  
NBA takımları oyuncuların performans verilerini analiz eder.  
Stratejiler geliştirilir. Rotasyonlar optimize edilir.  
Golden State Warriors 2015’te veri sayesinde şampiyon oldu.  
Maç yayını sırasında da veri analitikleri kullanılır.  
İzleyiciye oyunun iç yüzü gösterilir.

---

## Son Söz

Veri Bilimi; sayıların arkasındaki hikâyeleri çözen bir araçtır.  
Geçmişten öğrenir. Geleceği tahmin eder.  
İnsanların kararlarını daha iyi hale getirir.  
Sektörlerde, şirketlerde, günlük hayatta pek çok alanda kullanılır.

Artık veri her yerde.  
Veri bilimi olmazsa bu veriler sessiz kalır.  
Doğru sorularla, doğru yöntemlerle, doğru analizlerle veri konuşur.  
Ve biz dinlemeyi öğrendikçe, dünyayı daha iyi anlayabiliriz.